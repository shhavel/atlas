<p><b>Вода у природі</b></p>
<p>Вода в природі перебуває в трьох станах: рідкому, твердому, газоподібному. Рідкий стан - це річки, озера, моря і океани. Твердий стан - це лід, в який перетворюється вода після охолодження. Газоподібний стан - це пара, в яку перетворюється вода після нагрівання. Саме вода в газоподібному стані формує хмари, з яких на землю випадає дощ та інші опади.</p>
<p>Три чверті поверхні земної кулі покриті водами Світового океану. Він розділений материками на 4 частини, що називаються океанами: Тихий, Атлантичний, Індійський та Північний Льодовитий. Вода в них солона.</p>
<p>Світовий океан збагачує повітря киснем, оскільки в ньому росте багато зелених водоростей. Також тут мешкає велика кількість риб, морських тварин та інших живих організмів.</p>
<p>Велика кількість води з поверхні океанів випаровується і, перетворюючись в водяну пару, утворює хмари, які в свою чергу випадають опадами (дощ, сніг, туман, роса).</p>
<p>Водойми суші (моря, річки, озера, болота, джерела,ставки та водосховища), які виникли в природі називаються природними, а створені людиною - штучними.</p>
<p>Море - це частина океану, яка врізається в сушу. Вода в них солона, як і в океанах. Україну омивають води Чорного та Азовського морів, що належать до басейну Атлантичного океану.</p>
<p>Річка - це водний потік, який має витік (джерело, озеро, болото або льодовик) і живиться поверхневими й підземними водами. Заглиблення, по якому тече ріка, називається руслом. Місце, де річка впадає в іншу водойму - гирло. А інші річки, води яких впадають в основну річку - притоки. До великих річок України належать: Дніпро, Дунай, Дністер, Південний Буг, Сіверський Донець.</p>
<p>Озеро - водойма, яка виникає у природних заглибленнях на поверхні Землі і поповнюється водою рік, підземних джерел, дощовою та талою водою. На території України близько 20 тисяч озер (Шацькі, Синевір, Ялпуг, Кагул, Сиваш та інші)</p>
<p>Болото - ділянка надмірно зволоженої земної поверхні.</p>
<p>Джерело - це місце де на поверхню Землі витікає підземна вода. Джерела утворюються на дні ярів, балок, на схилах горбів, крутих берегів річок.</p>
<p>Більшу частку Земних запасів становлять солоні води морів і океанів, меншу - прісні води озер, річок, льодовиків, ґрунтові води та водяний пар.</p>
