<p>19 століття увійшло в історію України як період її національного відродження. Розділений кордонами двох імперій, український народ не втратив прагнення до волі. З-поміж освічених українців пожвавлюється інтерес до народної творчості, історії та культури. З'являються видання українських народних пісень, дум, переказів. Після виходу у світ "Енеїди" Івана Котляревського розвивається нова українська література. Історики розшукують та публікують документи українського минулого. Своїм піднесенням український рух завдячував сузір'ю талановитих особистостей – Миколі Костомарову, Іванові Франку, Лесі Українці. Символом українського відродження став Тарас Шевченко.</p>
<p><b>Знайдіть за картою відповіді на питання</b></p>
<p>1. Які українські землі в 19 – на початку 20 ст. перебували у складі Російської імперії, а які у складі Австро-Угорщини?</p>
<p>2. Які українські міста були центрами російських губерній та австро-угорських країв?</p>
<p>3. У яких українських містах діяли вищі навчальні заклади?</p>
 