<p>Історію Галицько-Волинської держави починають роком 1199, коли волинський князь Роман Мстиславич об'єднав Галицьке й Волинське князівства. Він докладав зусиль для захисту західних кордонів своєї молодої держави, успішно воював з половцями. Влада Романа поширювалася майже на половину сучасної України. У 1203 р. відчинив перед ним браму й Київ. Проте столицею Роман обрав Галич.</p>
<p>Добу найвищого піднесення Галицько-Волинського князівства пов'язують з ім'ям Романового сина – князя Данила. Данило заклав кілька міст, у тому числі й Львів, розбудував нову столицю – Холм.</p>
<p>По смерті Данила землі князівства розподілили між собою його нащадки. Зумів знову об'єднати галицько-волин-ські землі онук Данила Галицького – Юрій Львович. За столицю цей князь обрав Володимир. Після смерті останнього з Даниловичів Галицько-Волинське князівство занепало та увійшло до складу Литви та Польщі.</p>
<p><b>Знайдіть за картою відповіді на питання</b></p>
<p>1. Які землі входили до Галицько-Волинської держави?</p>
<p>2. З якими державами межувало Галицько-Волинське князівство на півночі та заході?</p>
 