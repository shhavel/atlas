<p><b>Африка. Природні зони</b></p>
<p>Площа Африки становить 30 320 тис. кв. км. Середня висота Африки 660 м, а понад 77% її території лежать на висотах 300 - 2 000 м. Найвища точка Африки 5  895   м  (гора  Кіліманджаро),   найнижча   -   155 м (оз. Ассаль). Материк майже посередині перетинає екватор, тому Африка - це найспекотніший континент. Саме в Африці біля міста Тріполі зафіксовано абсолютний температурний рекорд планети +52°С. В Африці є багато екзотичних тварин, серед яких найбільша тварина суходолу - африканський слон може сягати 6 тонн ваги та 4 м висоти, а також жирафи, леви, лемури. Тільки в африканській савані можна спостерігати незлічені табуни травоїдних, що час від часу долають велетенські відстані в пошуках соковитої трави. Такий же різноманітний і світ рослин материка: баобаб, наприклад, може  сягати  4,5 м  у  діаметрі  й  жити   до  1 000 років. Під спекотним сонцем Африки сформувалась найбільша пустеля планети Сахара, а з півдня на південь, перетинаючи більше половини материка, несе свої води найдовша річка планети Ніл (6 671 м).</p>
