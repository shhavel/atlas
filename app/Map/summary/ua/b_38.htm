<p>Екологічні проблеми &ndash; це проблеми які виникли внаслідок взаємодії людини з навколишнім середовищем.</p>
<p>У другій половник ХХ ст. через надмірний антропогенний вплив на природу в багатьох країнах і регіонах світу екологічна ситуація досягла рівня екологічної кризи. Екологічна криза &ndash; це напружений стан між людиною і природою, коли сильно змінена людиною природа починає різко негативно впливати на суспільний розвиток і виникає загроза існуванню людини як виду. Це зворотний стан, при якому людство за умови вчасного адекватного реагування ще може виправити ситуацію.</p>
<p>На карті показано території, які за критеріями екологічної оцінки віднесено до районів екологічної кризи:</p>райони Світового океану, забруднені внаслідок транспортування нафтопродуктів та іншими видами господарської діяльності;райони захоронення промислових відходів у океанах;райони зменшення площ лісів у результаті промислового вирубання в Північній півкулі і райони знищення тропічних лісів;райони найбільшого ризику опустелювання.</p>
<p>Стан екологічної кризи характерний для більшості великих міст &ndash; промислових і транспортних центрів світу. Тут практично знищені природні ландшафти і зафіксовано надмірно високий рівень забруднення всіх складових довкілля.</p>
<p>До районів радіаційного забруднення відносяться місця випробувань ядерної зброї: атоли Тихого океану, пустеля Ґобі (Китай), Штат Невада у США, о. Нова Земля (Росія), місця захоронення радіоактивних відходів та місця, де зазнали аварій атомні судна, а також території, що були забруднені в результаті аварій на АЕС (США, Росія, Україна).</p>
<p>У світі, на жаль, є території, стан яких можна охарактеризувати як екологічну катастрофу &ndash; аномальний стан природи, що виник у результаті людської діяльності, і веде до вкрай негативних наслідків, або підвищеної захворюваності та смертності населення. Прикладом місць екологічної катастрофи є зона аварії на Чорнобильській АЕС (Україна, Білорусь, Росія) і район Приуралля (Росія), де в останні десятиріччя ХХ ст. в результаті виснаження і забруднення вод і повітря різко погіршились умови проживання населення.</p>
<p>Екологічні проблеми стосуються всього людства. Тому вирішити їх можна тільки спільними зусиллями. В 1992 р. на Міжнародному екологічному форумі представники 179 країн світу прийняли найважливіший документ сьогодення &ndash; Програму Дій Людства у ХХІ ст., в якій окреслені шляхи міжнародного співробітництва в нинішньому столітті, спрямовані на покращення якості навколишнього середовища і досягнення високого рівня життя населення планети.</p>
