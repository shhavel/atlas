<p><b>Антарктида. Природні зони</b></p>
<p>Площа Антарктиди 13 380 тис. км кв. Материк лежить навколо південного географічного полюса, тому тут найхолодніший клімат, до того ж, це найвищий материк. В Антарктиді зафіксовано найнижчу температуру на Землі -89,2°С, через суворі умови на більшій частині материка відсутні живі організми. Втім на узбережжі та у прибережних водах досить різноманітний тваринний світ (тюлені, пінгвіни, кити, деякі птахи), а рослини представлені переважно мохами і лишайниками. Через низькі температури впродовж року 99% материка вкрито кригою, великі брили якої на узбережжі відколюються, утворюючи айсберги. В Антарктичній кризі зосереджено понад 70% об'єму прісних вод планети. Середня висота материка через льодовий покрив сягає 2 000 м, а найбільша - 5 140 м (масив Вінсон, в горах Елсверт). Антарктида - це єдиний континент Землі, де немає постійного населення і заборонений видобуток будь-яких корисних копалин. Тут ведуться тільки наукові спостереження та дослідження на полярних станціях, серед яких і українська "Академік Вернадський".</p>
