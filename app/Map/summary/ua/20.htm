<p><b>Поняття сторін горизонту. Орієнтування на місцевості</b></p>
<p>Розрізняють чотири основних сторони горизонту: північ, південь, захід, схід. Між основними сторонами знаходяться проміжні: північний захід, південний захід, південний схід, північний схід.</p>
<p>Орієнтуватися на місцевості - означає вміти визначати сторони горизонту.</p>
<p>Найдавніший спосіб - це орієнтування за Сонцем. Якщо опівдні розвернутися обличчям до своєї тіні, то перед нами буде північ, за спиною - південь. Справа схід, а зліва - захід.</p>
<p>Орієнтуватися за годинником і сонцем. Потрібно направити годинникову стрілку на Сонце, і кут, утворений між напрямком годинникової стрілки і цифрою 1 (13 годин) циферблату, розділити уявною лінією навпіл. Лінія, що розділяє цей кут, вкаже напрямок: попереду - південь, ззаду - північ.</p>
<p>При цьому треба пам'ятати, що до 13 годин потрібно ділити лівий кут, а в другій половині дня - правий кут.</p>
<p>Орієнтуватися за Полярною зіркою. Полярна зірка завжди знаходиться на півночі. Щоб знайти Полярну зірку, треба спочатку знайти сузір'я Великої Ведмедиці, що нагадує ківш, складений з семи досить яскравих зірок. Потім через дві крайні праві зірки Великої Ведмедиці провести уявну лінію, на якій відкласти п'ять разів відстань між цими крайніми зірками, і тоді в кінці цієї лінії знайдемо Полярну зірку, яка, у свою чергу, знаходиться в хвості іншого сузір'я -Малої Ведмедиці.</p>
<p>Ставши обличчям до Полярної зірки, ми отримаємо напрямок на північ.</p>
<p>Компас - це спеціальний прилад для визначення сторін горизонту. На циферблаті позначено основні сторони горизонту. Синій кінець рухливої магнітної стрілки вказує на північ, який позначається - Пн. Червоний вказує на південь, який позначається - Пд.</p>
<p>Орієнтуватися за весняним таненням снігу. Південна сторона предметів нагрівається більше ніж північна, відповідно і танення снігу з цієї сторони відбувається швидше. Це добре видно ранньою весною і під час відлиг взимку на схилах ярів, лунках біля дерев.</p>
<p>Орієнтуватися за мурашником, мохом та лишайником, корою берези. Стовбури дерев у лісі, великі камені і валуни з північного боку покриваються мохом і лишайниками. А кора білої берези з південної сторони завжди біліша порівняно з північною стороною. Береза дуже чутлива до вітрів, тому нахил її стовбура також допоможе орієнтуватися в лісі. Допомагають орієнтуватися в лісі і його мешканці. Мурашники розташовуються з південної сторони будь-якого дерева чи пенька. При чому їх південна сторона більш полога, північна - крутіше.</p>
