<p>Ботанічний сад ім. О. Фоміна був заснований у 1839 році як науково-дослідна база Київського університету. Для створення саду було використано колекції рослин багатьох інших вітчизняних та зарубіжних ботанічних садів. Пізніше в саду був споруджений оранжерейний комплекс для тропічних і субтропічних рослин.</p>
<p>Сьогодні колекцію саду складають понад 10 тисяч видів, форм та сортів рослин. На території саду ростуть реліктові та ендемічні рослини з різних куточків планети. В оранжереях зібрано велику кількість тропічних і субтропічних рослин, у тому числі найбільші в Україні колекції кактусів та пальм. Саме для пальм у 1977 році тут було побудовано найвищий у світі кліматрон(спеціальна оранжерея).</p>
<p>Співробітниками саду здійснюються науково-дослідні роботи з охорони, збагачення, та раціонального використання рослинних ресурсів.</p>
<p>Сад знаходиться у чудовому місці в центрі Києва і є місцем відпочинку багатьох людей.</p>
