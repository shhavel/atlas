<p><b>Фізична карта півкуль</b></p>
<p>Якщо уявно поділити глобус по меридіану на дві півкулі й отримані півкулі відтворити на аркуші, то матимемо географічну карту Західної та Східної півкуль. Вся поверхня Землі на карті зображена за допомогою різних кольорів. Жовтим, зеленим та коричневим кольорами різних відтінків позначається суша, а голубим та синім - вода.</p>
<p>На фізичній карті півкуль проведено лінії згори до низу та зліва направо - це градусна сітка.</p>
<p>Вона утворена меридіанами та паралелями.</p>
<p>Меридіани - це уявні лінії, які з’єднують Північний та Південний полюси і проведені згори вниз.</p>
<p>Паралелі - це уявні лінії, які проведені зліва направо.</p>
<p>Оскільки і меридіани, і паралелі є уявними лініями, тому на місцевості їх побачити неможливо.</p>
<p>На карті земна поверхня зменшена у багато разів, тому за допомогою умовних знаків позначають лише найважливіші об’єкти: океани, материки, моря, найвищі гори, найбільші рівнини, річки, міста.</p>
