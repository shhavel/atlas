<p>Демографічний стан українських земель наприкінці ХІХ – на початку ХХ ст.</p>
<p>В Україні, як і в більшій частині Європи, мешкали представники різних народів та релігій. Майже три чверті всього населення становили українці, значно переважаючи інші групи у восьми з дев’яти губерній Наддніпрянської України. Але поряд з ними проживало чимало росіян, поляків, євреїв, німців та представників інших народів.</p>
<p>Неукраїнське населення було розподілене нерівномірно. Загалом, міста, що в Наддніпрянській Україні ХІХ ст. швидко зростали, були осередками неукраїнської культури. Така ж ситуація була і на західноукраїнських землях.</p>
<p>Національний склад міського населення Наддніпрянщини на 1897 р.</p>
<p>Росіяни - 1050000 чоловік (34%)</p>
<p>Українці - 937000 чоловік (30,3%)</p>
<p>Євреї - 830000 чоловік (27%)</p>
<p>Інші - 268000 чоловік (8,6%)</p>
<p>Всього - 3085000 чоловік (99,9%)</p>
<p>Населення найбільших міст Наддніпрянщини</p>
<p>1860 р.: Одеса - 113000, Київ - 65000, Харків - 50000, Катеринослав - 19000, Миколаїв - 32000</p>
<p>1897 р.: Одеса - 404000, Київ - 248000, Харків - 174000, Катеринослав - 121000, Миколаїв - 92000</p>
<p>1914 р.: Одеса - 669000, Київ - 626000, Харків - 245000, Катеринослав - 220000, Миколаїв - 104000</p>
<p>Незалежно від чисельності та географії проживання, деякі з цих народів вели осібний спосіб життя з власними законами, школами, звичаями та культурою, яка іноді помітно відрізнялася і була цілком чужою сусідам-українцям. Одначе ці народи мешкали в Наддніпрянщині поряд з українцями, вважали її своєю батьківщиною і становили єдину спільність.</p>
<p>Росіяни і поляки, хоча і були меншістю, в Україні, належали до провідних прошарків у політичному і соціально-економічному житті. Євреї, німці, татари та інші народи, як правило вели відокремлене економічне і культурне життя. Для євреїв була визначена „межа осілості", на схід від якої їм заборонялося оселятися.</p>
