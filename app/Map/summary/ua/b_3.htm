<p>Політична карта світу відображає розміщення держав та залежних територій, показує існуючі кордони, столиці держав та найбільші міста планети. У світі близько 240 країн і територій. Із них біля 200 &ndash; суверенні держави, тобто політично незалежні країни. Країна &ndash; це територія з визначеними кордонами та населенням, що в політико-географічному відношенні може мати державний суверенітет (незалежність) або бути залежною. У світі існує ще понад 40 залежних територій (колоній), кожна з яких знаходиться під політичним чи військовим контролем однієї із суверенних держав. Частка залежних територій за площею і населенням становить менше 2 %.</p>
<p>Постійно змінюючись ПКС пройшла тривалий шлях від формування перших держав до сьогодення. Цей проміжок умовно розбивають на 4 періоди:</p>
<p>античний (до Vст.)</p>
<p>середньовічний (V-XV ст.) </p>
<p>колоніальний (XV-початок ХХст.) </p>
<p>новітній (ХХ-початок ХХІст.) </p>
<p>Для того, щоб уявити процес формування ПКС у новітній період, подано три карти:</p>
<p>Світ у 1914р. </p>
<p>Світ у 1961р. </p>
<p>Політична карта світу</p>
<p>Карта Світу 1914р. показує, яким був світ перед Першою світовою війною: на той час існувало лише 55 суверенних держав і величезні колоніальні імперії Франції, Великої Британії, Португалії; Австро-Угорська, Османська, Німецька та Російська імперії.</p>
<p>На карті Світ в 1961 р. враховано зміни, що відбулися на ПКС після двох Світових воєн і руйнування колоніальних імперій. В середині ХХ ст. на місці колишніх колоній постало понад сто незалежних держав в Азії, Африці, Латинській Америці та в Океанії.</p>
<p>Порівнюючи ці карти, можна пересвідчитись у безперервності процесів, що супроводжують історію людства. З часом з&lsquo;являлись і зникали величні цивілізації, поставали та руйнувались могутні імперії, а колись другорядні колонії перетворювались на впливові держави.</p>
<p>Найбільшою державою за кількістю населення є Китай (понад 1,35 млрд чоловік), світовим лідером за приростом населення є Індія: населення країни щороку збільшується, приблизно, на 15 млн. Монголія &ndash; найбільша за площею держава, що не має виходу до моря. Окрім таких велетнів, як Росія, Китай, Індія, США на планеті є держави, які площею та кількістю населення не відрізняються від звичайних міст (Андорра, Монако, Сан-Марино). А найменша держава Ватикан має площу всього 0,44 км2 (для порівняння, площа Києва понад 800 км кв.). 
