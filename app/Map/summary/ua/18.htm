<p><b>Зоряне небо Північної півкулі</b></p>
<p>Якщо поглянути в нічне небо ясної погоди, то побачимо безліч зірок, що наче вогники мерехтять у темряві. Зорі розташовані групами, які називаються сузір'ями. Ще в давнину люди дали назви сузір'ям за їх подібністю до різних об’єктів. Наприклад, розрізняють сузір'я Велика Ведмедиця, Мала Ведмедиця, Стрілець, Дракон, Терези тощо.</p>
<p>Зорі здаються нам малесенькими тому, що знаходяться дуже далеко від Землі. Насправді будь-яка зірка - це розпечена куля велетенського розміру. Температура на поверхні зірок різна, а від цього залежить колір кожної зорі. Найближча до Землі зірка - Сонце. Відстань від Землі до Сонця 150 млн км. Решта зірок знаходяться набагато далі від нас.</p>
<p><b>Сонячна система</b></p>
<p>Температура на поверхні Сонця (найближчої до нас зірки) сягає 6 тис. градусів, а в глибині - до 15 млн градусів. За такої температури всі речовини, з яких складається Сонце, перебувають у розпеченому газоподібному стані. Тому Сонце постійно випромінює багато світла і тепла, яке зігріває і нашу планету.</p>
<p>Планети це - холодні космічні тіла, що не випромінюють світла і тепла, натомість їх освітлює й обігріває Сонце, а виглядають вони яскравими, через те що відбивають сонячне світло.</p>
<p>Кожна планета рухається навколо Сонця не хаотично, а своїм шляхом, що зветься орбітою.</p>
<p>Всього навколо Сонця обертаються дев’ять планет. У більшості планет є природні супутники, які рухаються навколо планет по своїх орбітах. Земля має 1 супутник - Місяць, Марс - 2, у Юпітера їх 16, а в Сатурна аж 18 супутників.</p>
<p>Також навколо Сонця рухаються астероїди, комети й метеори.</p>
<p>Сонце, а також космічні тіла: планети, їх природні супутники, астероїди, комети, метеори, які рухаються навколо Сонця, утворюють Сонячну систему.</p>
<p><b>Земля - планета Сонячної системи.</b></p>
<p><b>Глобус - модель Землі.</b></p>
<p>Найближча до Землі зірка - Сонце. Сонячним світлом і теплом освітлюються і обігріваються планети, які рухаються навколо Сонця. Шлях, по якому планета рухається навколо Сонця, називається орбітою.</p>
<p>Сонце і космічні тіла - планети, їх природні супутники, астероїди, комети, метеори, які рухаються навколо Сонця, - утворюють Сонячну систему.</p>
<p>Земля має форму кулі, що нахилена під певним кутом. Діаметр Землі 12 тис. 756 км.</p>
<p>Точне відтворення Землі, зменшеної в десятки мільйонів разів, називається - глобус. Він складається з кулі, що обертається навколо осі. Вісь глобуса нахилена під таким же кутом, що і наша планета.</p>
<p>Земна вісь - це уявна лінія, навколо якої обертається Земля. Вона проходить через центр Землі та полюси. Зверху знаходиться Північний полюс, а знизу Південний полюс. На однаковій відстані від полюсів проходить уявна лінія - екватор. Довжина екватора - 40 тис. км. Він розділяє Землю на дві однакові півкулі - Північну та Південну.</p>
<p>Глобус, як зменшена копія Землі, допомагає краще уявити, як виглядає наша планета, яке співвідношення на ній між океанами і суходолом, як змінюється день і ніч тощо.</p>
