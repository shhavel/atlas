<p>Біологічні ресурси складаються з рослинних і тваринних ресурсів. Співвідношення між біомасами тваринного і рослинного світу показано на круговій діаграмі.</p>
<p>Рослинні ресурси представлені дикоростучими і культурними рослинами. Культурних рослин на земній кулі значно менше, ніж дикоростучих. На даній карті показано вісім осередків походження культурних рослин, які були виділені і досліджені академіком М.І. Вавиловим. По кожному з осередків наведено приклади культурних рослин, що походять з певної території.</p>
<p>Дикоростучі рослини, в основному, зосереджені в лісах і складають лісові ресурси. Ліси на земній кулі утворюють два пояси:</p>
<ul>
<li>північний &ndash; ліси помірного і субтропічного кліматичних поясів, в яких переважають хвойні породи дерев;</li>
<li>південний &ndash; ліси субекваторіального та екваторіального поясів із листяними породами дерев.</li>
</ul>
<p>Країни, які лежать поза межами лісових поясів, потерпають від нестачі лісових ресурсів.</p>
<p>Показником забезпеченості території лісовими ресурсами є лісистість (співвідношення між площею лісів і загальною площею, у відсотках) та запаси деревини. Середня лісистість земної кулі становить 30%. У Південній Америці цей показник сягає 52%, а в країнах Північної Африки та Перської затоки всього 1-5%.</p>
<p>Найбільші лісові масиви зосереджені в Росії, Канаді, Бразилії, США.</p>
<p>Площа лісів північного поясу зі середини XIX ст. суттєво не зменшилась, а от ліси південного поясу досить швидко зникають. Причинами спустошення зелених легень планети є підсічно-вогнева система землеробства, зростаючі об&rsquo;єми експорту деревини і використання деревини як палива.</p>
