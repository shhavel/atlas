<p><b>Північна Америка. Природні зони</b></p>
<p>Площа Північної Америки - 24 250 тис. кв. км. Середня висота материка 720 м, найбільша 6 194 м (г. Мак-Кінлі на Алясці), найменша - 86 м нижче рівня моря (Долина Смерті). Материк простягається від полярних широт до екваторіальних джунглів, тому тут сформувались практично всі природні зони, а рослинний і тваринний світ дуже різноманітний. Тільки тут можна зустріти скунса та бізона, а також секвою - найвище (до 110 м) дерево, вік якого може сягати трьох з половиною тисячоліть. Біля берегів Північної Америки знаходиться найбільший острів планети Гренландія (площа 2 176 тис. кв. км), а у затоці Фанді трапляються найвищі (до 18 м) морські припливи.</p>
