<p>Ґрунт &ndash; це верхній пухкий шар гірських порід, перетворений під дією сонячного тепла, повітря, води, рослин, тварин, бактерій. Саме завдяки впливу названих елементів живої та неживої природи утворюється родючий шар &ndash; перегній (або гумус),  щовідрізняє ґрунт від гірської породи (піску, глини, лесу). Гумус є головною складовою ґрунту і визначає його родючість &ndash; чим потужніший вміст гумусу, тим родючіший ґрунт.</p>
<p>Через те, що процес ґрунтоутворення залежить від багатьох природних чинників, на планеті утворилось декілька сот видів ґрунтів. Та навіть у межах одного населеного пункту ґрунтовий покрив може складатися з декількох різних ґрунтів.</p>
<p>Види ґрунтів:</p>
<ul>
<li>дерново-підзолистий</li>
<li>сірий лісовий</li>
<li>чорнозем</li>
</ul>
<p>Ґрунтовий покрив Києва дуже змінений господарською діяльністю людини, а ґрунти тут втратили багато своїх природних властивостей. Через інтенсивне будівництво знімається верхній найродючіший шар, території засмічуються промисловими та побутовими відходами, ґрунтовий покрив забруднюється небезпечними хімічними сполуками. Крім того, ґрунтовий покрив може нищитися під дією руйнівних природних процесів.</p>
<p>Для захисту та збереження ґрунту здійснюють різноманітні заходи. Так, щоб уникнути видування верхнього шару ґрунту, змивання його під час злив деякі ділянки спеціально засаджуються деревами або чагарниками, які скріплюють ґрунт своїм корінням. На сучасних підприємствах встановлюють очисні споруди, які зменшують шкідливі викиди.</p>
