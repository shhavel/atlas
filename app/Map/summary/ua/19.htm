<p>У 1920 р. на більшій частині українських земель було встановлено радянську владу і розпочалася доба Української Радянської Соціалістичної Республіки. Наприкінці 1922 р. УРСР було включено до складу Союзу Радянських Соціалістичних Республік (СРСР). У цій державі провідну роль грала Росія. На території УРСР впроваджувалися радянські порядки. Розгорнулося небачене будівництво, перебудова сільського господарства, але не за потребами України, а відповідно до інтересів величезної радянської держави. Так, у селах створювали колективні господарства – колгоспи. Селяни не погоджувалися на такі пе-ретворення. Щоб остаточно придушити опір селян, більшовицьке керівництво організувало в Україні голод, внаслідок якого загинули мільйони людей.</p>
<p><b>Знайдіть за картою відповіді на питання</b></p>
<p>1. Які українські землі до 1939 р. не входили до складу УРСР і в яких державах вони перебували?</p>
<p>2. Які міста були столицями УРСР?</p>
<p>3. Які українські землі потерпали від голоду найбільше?</p>
