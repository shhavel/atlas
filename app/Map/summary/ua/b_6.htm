<p>У сучасному світі держави не можуть існувати ізольовано. Між ними є різнобічні зв&rsquo;язки і відносини (економічні, військові, фінансові, гуманітарні тощо). Із метою регулювання міждержавних стосунків створено міжнародні організації. У світі на сьогодні їх нараховується декілька тисяч. За своїм призначенням міжнародні організації поділяються на загальнополітичні (ООН, Рух неприєднання, Європейський Союз, СНД) та спеціальні, створені для вирішення конкретних задач:</p>
<ul>
<li>військових (НАТО, АНЗЮС);</li>
<li>економічних (АСЕАН, ВОТ, ОПЕК, ОЕСР, НАФТА);</li>
<li>фінансових (МБРР, МВФ);</li>
<li>інтелектуально-аналітичних (Римський клуб).</li>
</ul>
<p>Деякі міжнародні організації є глобальними, інші &ndash; регіональними.</p>
<p>Найбільшою та найвпливовішою міжнародною організацією є ООН &ndash; глобальна загальнополітична організація, яка створена у 1945 р. з метою підтримки та зміцнення міжнародного миру, безпеки та розвитку співробітництва між країнами.</p>
<p>Головні органи ООН: Генеральна Асамблея, Рада Безпеки, Економічна і Соціальна Рада (ЕКОСОР), Міжнародний суд. Спеціальними органами ООН з окремих питань є ЮНЕСКО, ФАО, ВООЗ.</p>
<p>Регіональні організації утворені групами країн певних регіонів світу, що об&lsquo;єдналися для вирішення різноманітних завдань на засадах спільності інтересів.</p>
<p>Україна, як авторитетна європейська держава, є членом низки впливових міжнародних організацій і ставить за мету повноцінну інтеграцію до євро-атлантичних структур (ЄС, НАТО).</p>
