<p>ЗОРІ</p>
<p>Зорі &#8212; космічні тіла. Кожна зоря &#8212; це велетенська розпечена куля. Температура на їх поверхні різна. Від температури поверхні залежить колір зорі.</p>
<p>Зорі розташовані групами, які називаються сузір'ями. Ще в давнину люди дали назви сузір'ям за їх подібністю до різних предметів. Наприклад, є сузір'я Велика Ведмедиця, Мала Ведмедиця, Стрілець, Риби та інші.</p>
<p>Зорі здаються нам малесенькими тому, що знаходяться дуже далеко від Землі. Найближча до Землі зірка &#8212; Сонце. Відстань від Землі до Сонця 150 млн км. А до іншої найближчої зорі &#8212; у 270 тисяч разів далі.</p>
<p>Зорі різняться між собою розмірами. Сонце &#8212; зоря середньої величини. Його діаметр &#8212; 1 млн 392 тис. км. Інші зорі у мільярди разів більші за Сонце або значно менші від нього.</p>
<p>СОНЯЧНА СИСТЕМА</p>
<p>Температура на поверхні Сонця сягає 6 тис. градусів, а в глибині &#8212; до 15 млн градусів. За такої температури всі речовини, з яких складається Сонце, перебувають у розпеченому газоподібному стані. Тому Сонце постійно випромінює багато світла і тепла.</p>
<p>Сонячним світлом і теплом освітлюються й обігріваються планети, які рухаються навколо Сонця.</p>
<p>Планети не випромінюють світла і тепла. Це &#8212;холодні космічні тіла. їх освітлює й обігріває Сонце.</p>
<p>Планети здаються нам яскравими зорями. Це тому, що вони світяться відбитим сонячним світлом.</p>
<p>Шлях, по якому планета рухається навколо Сонця, називається орбітою.</p>
<p>У більшості планет є природні супутники &#8212; космічні тіла. Вони рухаються навколо планет по своїх орбітах. Земля має 1 супутник &#8212; Місяць, Марс &#8212; 2, у Юпітера &#8212; 16, а в Сатурна &#8212; 18 супутників.</p>
<p>Навколо Сонця рухаються також астероїди, комети й метеори.</p>
<p>Сонце і космічні тіла &#8212; планети, їх природні супутники, астероїди, комети, метеори, які рухаються навколо Сонця, &#8212; утворюють Сонячну систему.</p> 
