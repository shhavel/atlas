<p>Земля &ndash; єдина відома поки що планета, на якій завдяки оптимальній кількості світла й тепла існує життя. Наша планета не відразу після утворення стала такою, як зараз. За свою історію (понад 4,5 млрд років) вона пройшла довгий шлях. Із безформного згустку газу і пилу утворилось космічне тіло величезної маси.</p>
<p>Інтенсивні внутрішні процеси Землі призвели до формування базальтового шару земної кори, атмосфери і гідросфери(догеологічний етап).</p>
<p>Наступний етап розвитку Землі &ndash; геологічний. Він відзначений формуванням гранітного й осадовогошарівземної кори і появою в складі атмосфери необхідних для живих організмів азоту та кисню. Геологічний період розбито на п'ять ер, на кожну з яких припадає певний етап формування рельєфу та розвитку життя планети.</p>
<p>Земля складається з кількох шарів: ядра, мантії, земної кори. Земна кора планети неоднорідна: її формують осадові, гранітні, базальтові гірські породи. Товща земної кори коливається від 7-10 км &ndash; під океанами і 30-40 км &ndash; під рівнинами, до 80 км &ndash; під горами. Крім того, в океанічній земній корі відсутній шар граніту.</p>
<p>Протягом усієї геологічної історії земна поверхня знаходиться в постійному русі. Формування земної кори триває і зараз. Розділені розломами величезні блоки земної кори &ndash; літосферні плити рухаються зі швидкістю до 10 см на рік. Саме завдяки горизонтальному рухові літосферних плит утворилися найвищі гірські системи Гімілаї, Анди, Кордильєри, а також Карпати та Кримські гори. Виділяють сім основних (Африканська, Євроазійська, Тихоокеанська, Північноамериканська, Південноамериканська, Індо-Австралійська, Наска) та декілька невеликих плит. Є місця на планеті, де рухи земної кори особливо відчутні. У сейсмічних поясах відбувається інтенсивне розходження чи зіткнення літосферних плит, що супроводжується землетрусами та виверженнями вулканів.</p>
