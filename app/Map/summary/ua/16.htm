<p><b>Австралія. Природні зони</b></p>
<p>Австралія - найменший (7 687 тис. км кв) і найпосушливіший материк планети. Середня висота Австралії 300 м, найбільша - 2 228 м (г. Косцюшко), найменша - 16 м від рівня моря (озеро Ейр). Через віддаленість на материку напрочуд екзотичний живий світ природи: тут багато ендемічних і реліктових видів. Понад 80% тварин континенту мешкають тільки тут (сумчасті ссавці, багато видів птахів), натомість відсутні парнокопитні, хижаки та мавпи. Біля берегів Австралії у водах Коралового моря є Великий бар'єрний риф - найбільше коралове утворення на планеті, що простягається на понад 2 000 км. Австралія - єдиний континент планети, де знаходиться тільки одна країна - Австралійський Союз.</p>
