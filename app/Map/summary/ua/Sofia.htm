<p>Заповідник &laquo;Софія Київська&raquo; утворений для охорони пам&rsquo;ятки архітектури та мистецтва, внесеної до Списку всесвітньої спадщини ЮНЕСКО,&mdash; Софійського собору. Він був збудований близько 1037 року як головний храм Русі, тут правив службу митрополит &ndash; глава Руської церкви. Сучасного вигляду собор набув у XVII&mdash;XVIII ст., коли його перебудували в стилі бароко. Проте інтер&rsquo;єр залишився майже без змін. На стінах храму збереглися мозаїки та фрески, виконані в XI ст. В одному з приміщень стоїть мармуровий саркофаг, в якому поховано засновника собору &mdash; Ярослава Мудрого.</p>
<p>При святій Софії у XVII&mdash;XVIII ст. діяв монастир. Його муровані барокові споруди утворюють разом зі собором мальовничий ансамбль. Тепер тут розміщено музеї та виставки.</p>
