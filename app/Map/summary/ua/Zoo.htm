<p>Створено Київський зоосад (перша назва  Зоопарку) у 1908 році за ініціативою Товариства любителів природи. Головною метою цього заходу було заснування осередку, що опікувався би тваринами, здійснював наукові експерименти з розведення зникаючих видів і займався би вихованням шанобливого ставлення до братів наших менших.</p>
<p>Сьогодні колекція столичного зоопарку нараховує понад 2 000 тварин &ndash; представників 350 видів світової фауни, серед них є дуже рідкісні (амурські тигри, білохвості орлани, коні Пржевальського, рівнинні горили). Колекція тварин зоопарку постійно поповнюється.</p>
<p>Разом із формуванням колекції тварин у зоопарку від початку його заснування закладався дендрологічний парк. Флора Зоопарку представлена рідкісними сосною гірською, сосною Веймутова, ялиною східною, червоним та пірамідальним дубами, модринами, ялицями, буками.</p>
<p>Київський зоопарк займає площу понад 35 гектарів, тут є все для гарного відпочинку: кафе, дитячі атракціони. А розташування його у зручному місці робить Зоопарк одним із найулюбленіших місць відпочинку.</p>
