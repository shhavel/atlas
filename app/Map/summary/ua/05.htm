<p>У сучасному світі держави не можуть існувати ізольовано. Між ними є різносторонні зв'язки і відносини (економічні, військові, фінансові, гуманітарні тощо). З метою регулювання міждержавних відносин створені міжнародні організації. На сьогодні у світі їх налічується кілька тисяч. За своїм призначенням міжнародні організації поділяються на загальнополітичні (ООН, Рух неприєднання, Європейський Союз, СНД) та спеціальні, створені для вирішення конкретних завдань:</p>
<p></p>
<p>військових (НАТО, АНЗЮС);</p>
<p></p>
<p>економічних (АСЕАН, СОТ, ОПЕК, НАФТА);</p>
<p></p>
<p>фінансових (МБРР, МВФ);</p>
<p></p>
<p>інтелектуально-аналітичних (Римський клуб).</p>
<p></p>
<p>Деякі міжнародні організації є глобальними, інші - регіональними.</p>
<p>Найбільшою і впливовою міжнародною організацією є ООН - глобальна загальнополітична організація, створена в 1945 р. з метою підтримки і зміцнення миру, міжнародної безпеки та розвитку співробітництва між країнами.</p>
<p>Головні органи ООН: Генеральна Асамблея, Рада Безпеки, Економічна і Соціальна Рада (ЕКОСОР), Міжнародний суд. Спеціальними органами ООН з окремих питань ЮНЕСКО, ФАО, ВООЗ.</p>
<p>Регіональні організації утворені групами країн певних регіонів світу, що об'єдналися для вирішення різноманітних завдань в рамках спільності інтересів.</p>