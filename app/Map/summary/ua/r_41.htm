<p>Протягом усього часу існування людської цивілізації відбувалася взаємодія природи та людини. З ровитком технічного прогресу і зростанням чисельності населення збільшувалось антропогенне навантаження на природне середовище. В якийсь час настав момент, коли зміна компонентів природи досягла таких масштабів, що відновлення природної рівноваги стало неможливим без координації та поєднання зусиль усіх країн планети.</p>
<p>Зменшення площ лісів, опустелювання, забруднення навколишнього середовища, парниковий ефект, зменшення озонового шару планети &ndash; це неповний перелік екологічних проблем, які можна класифікувати як глобальні. Вирішення цих проблем можливе лише за умови поєднання зусиль усього людства. До глобальних також відносять проблеми війни та миру, бідності, боротьби з тероризмом, демографічні проблеми тощо.</p>
<p>Прямими наслідками зменшення лісовкритих площ є зменшення кисню в атмосфері, ерозія ґрунтів, опустелювання, зменшення популяції живих організмів.</p>
<p>Внаслідок парникового ефекту може статися загальне потепління на планеті, підвищення рівня вод Світового океану та затоплення значної частини прибережних територій.</p>
<p>Погіршення озонової ситуації загрожує значними негативними наслідками для живого світу планети. Може відчутно знизитись урожайність деяких сільськогосподарських культур, а збільшення дози ультрафіолетового випромінювання призведе до відчутного послаблення імунної системи людини і стане причиною багатьох хвороб.</p>
<p>Найбільшими забруднювачами атмосфери є промислово розвинуті країни. Саме тут зосореджені найпотужніші промислові підприємства, експлуатується велика кількість транспортних засобів, що вкупі спричинюють значні викиди в атмосферу шкідливих речовин. Першим дієвим заходом у подоланні цієї проблеми є підписання і введення в дію з лютого 2005 року, так званого, Кіотського протоколу. За цією угодою кожна з країн-учасниць бере на себе зобов&lsquo;язання дотримуватись обмежень на шкідливі викиди в атмосферу згідно встановлених квот.</p>
<p>Значного забруднення зазнали води Світового океану внаслідок захоронення різних відходів, аварій суден, техногенних катастроф тощо.</p>
<p>Особливе місце серед забруднених територій займають райони ядерних випробувань та радіаційних катастроф. Деякі з цих регіонів вилучені із господарського використання на сотні, а, можливо, і тисячі років. Це є доказом того, що навіть локальні інциденти на ядерних об'єктах і випробування, не кажучи вже про застосування ядерної зброї, становлять страшну загрозу для людства. Альтернативою тут можуть бути нерозповсюдження ядерних арсеналів із подальшою повною забороною ядерної зброї на Землі, а також упорядкування діяльності цивільних ядерних об&lsquo;єктів.</p>
