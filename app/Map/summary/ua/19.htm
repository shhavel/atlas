<p><b>Горизонт. Положення Сонця на небосхилі в різні пори року.</b></p>
<p>Горизонтом називають частину земної поверхні, яку людина бачить навколо себе. Уявну лінію, де небо ніби з’єднується з поверхнею Землі називають лінією горизонту. Чим вище підніматися над поверхнею Землі, тим горизонт ширшає, а лінія віддаляється.</p>
<p>Впродовж доби найвище над земною поверхнею Сонце перебуває опівдні. Люди давно помітили, що висота Сонця о цій порі дня в різні пори року різна. Добу, коли висота Сонця опівдні у Північній півкулі найбільша (22 червня), називають днем літнього сонцестояння, а добу, коли висота Сонця опівдні найменша, - днем зимового сонцестояння (22 грудня). 21 березня та 23 вересня встановлюється однакова тривалість дня і ночі. Це дати весняного та осіннього рівнодення відповідно. Такі зміни повторюються рік у рік і обумовлені вони обертанням Землі навколо своєї осі та навколо Сонця по орбіті.</p>
