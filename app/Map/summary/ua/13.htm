<p>У травні 1648 р. розпочалася Національно-визвольна війна українського народу проти польського володарювання. Її очолив Богдан Хмельницький. У результаті перших переможних битв було звільнено значну частину українських земель. На цих територіях утвердилася Українська козацька держава – Військо Запорозьке. Оскільки вища влада в цій державі належала гетьманові, історики називають її ще й Гетьманщиною. Територія Війська Запорозького поділялася на області, які називалися полками.</p>
<p>Шукаючи союзників проти Польщі, 1654 р. Б.Хмельницький був змушений звернутися за допомогою до московського царя. Згодом це призвело до повного включення України до складу Московії.</p>
<p><b>Знайдіть за картою відповіді на питання</b></p>
<p>1. Назвіть визначні перемоги козацького війська в 1648 р.</p>
<p>2. Біля яких міст відбулися битви козацького війська з польською армією в 1649–1652 рр.?</p>
<p>3. З якими державами межувало Військо Запорозьке?</p>
<p>4. Яке місто було столицею козацької держави за часів Богдана Хмельницького?</p>
 