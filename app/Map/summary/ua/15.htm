<p>Року 1764 останнього гетьмана Кирила Розумовського було позбавлено булави. Та подія означала остаточне скасування гетьманства. Незабаром царський уряд ліквідував козацькі полки Гетьманщини і Слобожанщини. Дійшла черга й до Запорожжя. У 1775 р. російські війська зруйнували Січ та захопили все Запорожжя. Так було покінчено з рештками самостійності України. За тих часів переділу зазнали й ті українські землі, які перебували у складі Речі Посполитої: більшість з них увійшла до складу Росії.</p>
<p>У 1783 р. до Російської імперії було приєднано Крим.</p>
<p><b>Знайдіть за картою відповіді на питання</b></p>
<p>1. Які міста існували у 18 ст. на території Гетьманщини та Слобожанщини?</p>
<p>2. Які нові міста виникли на території півдня України в другій половині 18 ст.?</p>
<p>3. Які землі та міста, що належали до 1772 р. Речі Посполитій, опинилися у складі Російської імперії?</p>
 