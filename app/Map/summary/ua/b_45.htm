<p>Росія &ndash; найбільша за площею країна світу, менше чверті її території знаходиться в Східній Європі, решта &ndash; в Азії. Калінінградська область Росії анклавом розміщена в північній частині Центральної Європи. На суходолі Росія межує з 14 державами. Загальна протяжність державних кордонів становить 61 тис. км, з них кв./3 &ndash; морські.</p>
<p>Природно-ресурсний потенціал країни дуже багатий і різноманітний, що сприяє розвитку господарства країни.</p>
<p>Росія має найбільші в світі лісові ресурси: третина її території вкрита лісами, особливу цінність представляють хвойні породи дерев. Росія входить до чільної п&rsquo;ятірки країн світу за запасами водних ресурсів, однак, водні й лісові ресурси розміщені нерівномірно: більша частина їх зосереджена в Сибіру та у східних регіонах країни.</p>
<p>Велика частина території Росії розташована в помірному поясі, де континентальність помірно зростає із заходу на схід, від помірно- до різко континентального клімату. Різноманітність природних зон визначає різноманітність агрокліматичних умов для сільськогосподарського використання території. Вихід до акваторій трьох океанів сприяє освоєнню і використанню ресурсів Світового океану.</p>
<p>Росія &ndash; багатонаціональна держава зі строкатим національним складом.</p>
<p>Рівень урбанізації країни високий (74%). У Росії дванадцять міст-мільйонерів. Поступово формуються міські агломерації навколо Москви, Санкт-Петербурґа, Нижнього Новгорода, Єкатеринбурґа, Самари, Новосибірська.</p>
<p>Росія, як і інші постсоціалістичні країни, зараз у стадії нелегкої трансформації. За рівнем економічного розвитку вона посідає місце у третьому десятку країн світу. Сучасне господарство країни має складну багатогалузеву структуру, в якій переважає промислове виробництво, представлене практично всіма галузями видобувної і обробної промисловості.</p>
<p>За виробництвом окремих видів продукції (природний газ, електроенергія, чавун, залізна руда, сірчана кислота, лісодеревина тощо) Росія посідає провідні місця в світі. Одне з перших місць займає країна з виробництва та експорту кольорових металів (нікель, платина, кобальт, паладій).</p>
<p>У структурі сільського господарства країни переважає тваринництво, основними галузями якого є молочне і молочно-м&rsquo;ясне скотарство, сальне і м&rsquo;ясо-сальне свинарство, тонкорунне і м&rsquo;ясо-вовняне вівчарство, промислове птахівництво, в північних районах &ndash; оленярство. Під зерновими культурами зайнято куб./5 всіх посівних площ.</p>
<p>У транспортній інфраструктурі Росії розвинені всі галузі, провідною серед яких є залізничний транспорт (35% загального вантажообігу). Найбільш густа залізнична мережа в європейській частині країни. У вантажо- і пасажироперевезеннях на невеликі відстані зростає роль автомобільного транспорту. У внутрішніх перевезеннях друге місце посідає річковий транспорт, а морський забезпечує розвиток внутрішніх зв&rsquo;язків і зовнішньоекономічну діяльність. Добре розвиненими є повітряний та трубопроводний транспорт.</p>
<p>Головними галузями міжнародної спеціалізації Росії є гірничорудна промисловість, металомістке машинобудування, хімічна, лісова, текстильна та рибна промисловість.</p>
<p>Особливостями територіальної структури господарства Росії є:</p>
<ul>
<li>європейсько-азіатська асиметрія: європейська Росія &ndash; &frac14; території, понад 70% економічного потенціалу, 90% наукового потенціалу, 79% населення ; азіатська Росія &ndash; &frac34; території, менше 30% економічного потенціалу, 10% наукового потенціалу, 21% населення;</li>
<li>широтна зональність: у головній економічній смузі розселення, яка займає 1/3 території РФ, виробляється 80% продукції;</li>
<li>контраст між центрами і периферією: на одиницю площі в московському регіоні випускається в 50 раз більше продукції, ніж у Новгородській області, в 2 240 раз &ndash; ніж на Чукотці.</li>
</ul>
