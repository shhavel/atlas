<p><b>Південна Америка. Природні зони</b></p>
<p>Площа Південної Америки сягає 17 830 тис. кв. км. Середня висота материка 590 м, найбільша - 6 959 м (г. Аконкаґуа в Андах), найменша - 42 м нижче рівня моря. Північну частину материка перетинає екватор і тому тут спекотний і найвологіший на планеті клімат, а також найбагатше видове різноманіття живих організмів. Через значну віддаленість Південної Америки тут багато ендеміків, серед яких хижа піранья, амазонський дельфін, анаконда...</p>
<p>На материку також є свої "світові рекордсмени", серед яких найвищий (1054 м) водоспад Анхель, найпосушливіше місце планети - пустеля Атакама, найповноводніша річка Амазонка (площа басейну понад 7 млн кв. км) та найдовша гірська система світу Анди (майже 9 тис. км).</p>
