<p><b>Пізнання всесвіту</b></p>
<p>У давнину люди не мали достатніх знань про те, як облаштований навколишній світ. Тому різні народи по-своєму уявляли Землю та Всесвіт. Так, давні індійці уявляли собі Землю у вигляді півкулі, що лежить на спинах чотирьох слонів, що стоять на велетенській черепасі. Жителі Вавилона уявляли Землю у вигляді гори, на західному схилі якої знаходиться Вавилонія. Жителі узбережжя океану уявляли Землю як диск, що нагадує щит воїна. Цей диск розміщено на спинах трьох китів, які плавають безмежним океаном. Грецький філософ Фалес уявляв Всесвіт у вигляді рідкої маси, всередині якої знаходиться великий пузир, що має форму півкулі. Філософ Анаксимандр уявляв Землю відрізком колони або циліндра, на одній з основ якого ми живемо. Анаксимандр вважав, що Земля - центр Всесвіту. Тільки на початку 16 століття, коли люди почали здійснювати далекі подорожі, завдяки плаванню Фернана Маґеллана було доведено кулястість форми Землі.</p>
<p>Давньогрецький вчений Аристотель першим використав для доказу кулястості Землі спостереження за місячними затемненнями: він помітив, що тінь від Землі, що падає на повний Місяць, завжди кругла. Під час затемнень Земля буває повернена до Місяця різними сторонами.</p>
<p>Але тільки від кулі завжди утворюється кругла тінь. Нарешті, астроном Аристарх Самоський висловив думку про те, що не Сонце разом з планетами рухається навколо Землі, а Земля і всі планети обертаються навколо Сонця.</p>
<p>В подальшому для спостереженнями за оточуючим світом почали використовуватися різні прилади. Телескоп, наприклад, завдяки збільшувальним лінзам, що в ньому розміщені, дає можливість наблизити небесні тіла і розгледіти деталі, які не видно неозброєним оком. Вперше телескоп застосував Галілео Галілей. Розрізняють оптичні телескопи, радіотелескопи та космічні телескопи (ті, що встановлюються на літальних апаратах).</p>
<p>Сьогодні науково-технічний прогрес для досліджень дає можливість використовувати дуже складні та ефективні прилади. Дійсний прорив в дослідженні Всесвіту відбувся, коли людина змогла запускати у космос літальні апарати. Для дослідження Землі з космосу та вивчення інших небесних тіл використовуються космічні літальні апарати: штучні супутники, космічні кораблі, орбітальні станції. З-поміж космічних апаратів розрізняють безпілотні (керовані з Землі) та ті, що управляються астронавтами-членами екіпажу.</p>
